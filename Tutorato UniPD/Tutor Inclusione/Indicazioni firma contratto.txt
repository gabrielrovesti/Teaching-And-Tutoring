Gentile,
è pronto il tuo contratto di Tutor per l'Inclusione.
Ti chiediamo di passare a firmarlo non appena possibile in Orario di apertura al pubblico.

A breve riceverai una seconda e-mail con il link al file drive per il conteggio ore che dovrai tenere costantemente aggiornato (non va scaricato sul PC ma compilato direttamente dal link).


In allegato trovi il modulo fiscale che ti chiediamo cortesemente di portare compilato, se non lo hai già consegnato durante questo anno accademico per altri tutorati, quando verrai a firmare il contratto.
Il modulo fiscale fa riferimento a situazioni (gestione separata e forme pensionistiche obbligatorie) strettamente personali  pertanto non è di nostra competenza dare informazioni riguardo la corretta compilazione.

Chi frequenta un corso di dottorato,al momento della firma del contratto, deve farci avere l'autorizzazione per l'attività di tutorato firmata dal supervisore e dal coordinatore del dottorato, anche se già presentata per altri tutorati o negli anni accademici precedenti. A questa pagina, è possibile scaricare un facsimile.

Indicazioni importanti

-  Il nostro Settore si occupa della gestione e del pagamento del solo tutorato per l'Inclusione. Sarà tua cura tenere monitorato il monte ore complessivo per tutte le altre eventuali attività di tutorato (tutor di Ateneo, tutor Buddy ecc). Ti ricordiamo che il monte ore complessivo, per tutte le attività di tutorato, non può superare le 250 ore per le lauree magistrali e le 100 ore per le scuole di specializzazione e di dottorato.

-  Il pagamento, solo relativo al Tutor - Inclusione, è suddiviso in tre tranche (1 ottobre - 28 febbraio con pagamento 20 marzo, 1 marzo - 30 giugno con pagamento 20 luglio, 1 luglio - 30 settembre con pagamento 20 ottobre).
Per permettere i controlli del conteggio ore e le operazioni di pagamento, dopo il giorno 25 del mese antecedente quello di pagamento non sarà possibile modificare il file aggiungendo ore (se sei già a conoscenza di avere delle attività gli ultimi giorni del mese, le ore andranno inserite entro il giorno 25, riportando comunque la data esatta dell'attività).
Il compenso percepito non crea reddito ed è calcolato sul lordo indicato nel contratto, sottraendo la parte relativa agli oneri per la previdenza (vedi modulo fiscale).
Ricordiamo che per ricevere il pagamento è necessario aver inserito in Uniweb l'IBAN di un conto corrente a te intestato o co-intestato.
 
- Per le comunicazioni sarà utilizzato l'indirizzo di posta istituzionale (nome.cognome@studenti.unipd.it)

Rimaniamo comunque sempre a disposizione in caso di criticità, dubbi o necessità di chiarimenti sia via e-mail che telefonicamente (049 827 50 38)

Il monitoraggio tramite form (link) va inviato: a metà di ogni semestre (dicembre - maggio), al termine di ogni semestre (febbraio - settembre), a fine contratto per monte ore raggiunto.

Un cordiale saluto,
Maria Elena Zanon
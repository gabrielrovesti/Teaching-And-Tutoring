Buongiorno Gabriel, sono Emma, ci siamo sentiti ieri per le ripetizioni di Matlab. Ti contatto qui per semplicità, se non è un problema! Ho ricevuto il tuo messaggio su Superprof, e per quanto riguarda la disponibilità, io in realtà sono piuttosto flessibile. Sto scrivendo una tesi magistrale e avendo io concluso le lezioni, non ho grossi vincoli di orari, per cui posso adeguarmi alle tue disponibilità. Personalmente preferirei fare gli incontri in presenza, però se tu ti trovi meglio va bene anche online! Come ti anticipavo, ti lascerei carta bianca sugli orari ed eventualmente il luogo che ti sono più comodi.

Per quanto riguarda il codice, provo un po' ad anticiparti quello che vorrei fare. Innanzitutto, sto scrivendo una tesi sul restauro architettonico e in particolare sull'umidità di risalita negli edifici storici. Il motivo per cui sto utilizzando Matlab è che attraverso un codice (che mi è già stato fornito), riesco a condurre delle analisi su delle "immagini termografiche", ovvero delle immagini digitali rilevate con una termocamera che restituiscono la distribuzione della temperatura superficiale di una parete attraverso una scala cromatica. Queste analisi sulle termografie, mi servono per capire quanta umidità di risalita è presente nell'edificio. Quello che devo fare non penso sia estremamente complesso: devo solo "sistemare" il codice in modo che 1) compaiano in automatico delle etichette su dei grafici che il codice restituisce 2) che tali grafici vengano salvati in automatico, con la nomenclatura corretta, su delle cartelle ben precise. Tutto questo per automatizzare la procedura e renderla più veloce, visto che la devo condurre su numerose immagini termografiche.

Questo è il mio obiettivo primario. Come secondo obiettivo, forse un pò più complesso, vorrei provare a mettere in pratica la proposta della mia relatrice di restituire attraverso il codice dei grafici tridimensionali con 3 variabili. Sarebbe solo una prova finalizzata a vedere se il tali grafici restituiscono delle forme ricorrenti. Pensi che si possa provare a fare, almeno il primo dei due obiettivi?

Visto che il codice è già stato scritto (e lo sto già attualmente utilizzando per le analisi), se vuoi posso inviartelo in modo tale che possiamo provare ad ottimizzare quello senza doverne creare uno da zero. Se vuoi possiamo anche fare una videochiamata preliminare così che io possa spiegarti esattamente cosa devo migliorare con il codice che ho!

Il mio obiettivo non è tanto imparare ad utilizzare Matlab da esperta, ma semplicemente ottimizzare il codice ai fini della tesi

Buongiorno Gabriel, grazie per gli audio! Allora si provvedo ad inviarti il codice in giornata così che tu possa già darci un'occhiata. Prima però chiarisco una cosa che potrebbe essere utile: prima di cominciare la tesi mi era già stato fornito un codice sviluppato da un'altra persona prima di me, che avrei dovuto riutilizzare per le mie analisi. In realtà tale codice utilizzava dei "percorsi" nel computer della persona che me l'ha inviato, pertanto nel mio computer non girava. Quindi io ne ho creato uno nuovo, con l'aiuto di un amico ingegnere, che facesse le stesse cose e che girasse nel mio computer, che tuttavia presenta delle imperfezioni (ovvero quelle che ti spiegavo, cioè che i grafici non hanno le etichette, che le immagini non vengono salvate in automatico, eccetera). Quindi se per te va bene, ti invio entrambi i codici, sia quello creato da me, sia quello inviatomi, così che magari valutiamo eventualmente se conviene riprendere il codice "vecchio" inviatomi o se modificare il mio.

Spero di essermi spiegata, non avendo delle conoscenze approfondite di Matlab probabilmente non sto usando il linguaggio specifico! Nel caso chiedimi pure.

Codici Matlab
Ciao Gabriel, ti invio i codici Matlab come da accordo. Ti invio una cartella con il codice che ho creato io, e una con quello che mi era stato precedentemente inviato. Per quanto riguarda il mio codice, dopo aver caricato le matrici numeriche che contengono i valori di temperatura superficiali su ogni punto della termografia, faccio partire il file "Main" che si rifà ad altre Function. Perdonami ma non so spiegarmi molto meglio di così! In caso poi vedremo assieme durante la prossima chiamata. Fammi sapere se visualizzi tutto correttamente! Grazie in anticipo 

Buongiorno Gabriel, perdona il ritardo ma ci ho impiegato un pò per vedere il materiale che mi hai mandato! Ho provato a modificare il mio codice con le indicazioni del pdf, facendo intanto una prova per modificare i titoli e la legenda del primo grafico (temperatura dei profili verticali), ma per qualche motivo il grafico risulta invariato rispetto a come mi usciva prima. Probabilmente sto sbagliando qualcosa io, però a questo punto ti chiederei se possiamo fissare una videochiamata in modo da poter visualizzare assieme il materiale mandato ed provare a farlo funzionare. Inoltre io non ti avevo specificato nel dettaglio come volevo modificare i grafici (ad esempio, inserendo quali titoli, di quali legende ho bisogno) e non avevo specificato che vorrei che i grafici si salvassero automaticamente su delle cartelle già predisposte nel mio OneDrive secondo una nomenclatura già predisposta. Anche i grafici 3D non ti avevo detto rispetto a quali variabili volevo predisporli. Per cui se sei d'accordo io fisserei una chiamata in modo tale che io possa spiegarti meglio esattamente cosa devo fare e vediamo eventualmente di far girare assieme il codice

(Immagine1.jpg)
Sostanzialmente, il mio obiettivo primario era avere dei grafici stampati con questi titoli e con queste legende che vedi nelle immagini, perché al momento mi vengono stampati senza titolo e con le legende sbagliate. Questa era la cosa più importante per me da modificare perché al momento la correggo manualmente perdendo molto tempo in più diciamo

(Immagine2.jpg)
(Immagine3.jpg)